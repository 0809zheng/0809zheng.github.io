---
layout: post
title: '制蝶记'
date: 2025-06-04
author: 郑之杰
cover: 'https://github.com/0809zheng/imagebed_essay_0/raw/main/68404c6c58cb8da5c82cdae1.jpg'
tags: 随笔
---

> Remembering a Failed Butterfly Specimen Making Experience.

余日前偶行于道，见一翠凤蝶僵卧草间。其翅翠色斑斓，若碧霞碎落，甚是可观。思欲制为标本，以存其美。

![](https://github.com/0809zheng/imagebed_essay_0/raw/main/68404d7158cb8da5c82cdb2e.png)

考诸典籍，制蝶之法，多用针插。然此法易受风露之蚀，或折翅，或霉变，需时时拂拭。今人善用滴胶之术，其胶澄澈如冰，固若琉璃，可保虫豸历久如新。余心慕之，决意效仿。

![](https://github.com/0809zheng/imagebed_essay_0/raw/main/6840465958cb8da5c82cd696.png)

其法甚妙：取环氧树脂，分**AB**二剂，以三一之比调和，徐徐搅之，待其清透如水，倾入硅模。分层浇注，先固其底，次定蝶身，终覆其表。

余依法炮制，然事与愿违。一则蝶身轻若鸿毛，胶凝之际，飘摇不定；二则胶液浸翅，鳞光尽失，翠色顿黯。闻张氏有热塑之法$^{[1]}$，然需断翅而制，岂非焚琴煮鹤乎？乃知滴胶虽佳，终非制蝶良方。

![](https://github.com/0809zheng/imagebed_essay_0/raw/main/68404c6c58cb8da5c82cdae1.jpg)

嗟乎！此蝶终不得成玲珑之器。细思之，生命之美，岂在永锢？纵能封其形骸，安能存其翩跹之态？世间至美，多若惊鸿一瞥，胶可固形，难驻流光。蝶乎蝶乎，不如任尔随风而逝，留此遗憾，反得永恒。

[1] 张启龙,王博涛,文亦薰,等.蝴蝶翅水晶滴胶标本的制作方法[J]. 生物学通报, 2025, 60(3): 1-3