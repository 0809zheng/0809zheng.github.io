---
layout: post
title: '菏泽一中百廿华诞赋'
date: 2023-10-02
author: 郑之杰
cover: 'https://pic1.imgdb.cn/item/67dfede488c538a9b5c5185b.jpg'
tags: 随笔
---

> Heze No.1 Middle School's 20th Birthday Ode.

![](https://pic1.imgdb.cn/item/67dfede488c538a9b5c5185b.jpg)

维岁次癸卯，序属仲秋，菏泽一中，百廿华诞。余乃壬辰级宏志廿八班诸生，今荣归母校，躬逢盛典，感怀滂湃，谨撰斯赋以志。

菏泽一中，肇基于清末，历世纪沧桑，薪火相传，弦歌不辍。百廿载栉风沐雨，俊采星驰，桃李霞蔚。同窗共砚，砥砺黉门。母校深恩，若太行之巍峨，似东海之浩渺，镌心铭骨，没齿难忘。

是日也，云幕高张，日华初透。泮宫内外，朱缯垂彩，瑞气盈门。师生校友，咸集华堂，共襄黉序盛典。典礼初启，钟磬交鸣，韶乐铿锵。校长登台，缅昔抚今，嘉言懿行，恳切周至。校友代表，登坛而陈词，追忆负笈岁月，感怀母校深恩，言辞恳挚，闻者无不泫然动容。

观今母校，气象日新。层楼叠构，器备完善；林泉幽邃，弦诵琅琅。硕儒云集，教学相长；髦士奋励，闳中肆外。科创艺文，并蒂奇葩；五育并举，硕果盈枝。此皆赖明哲领导，师生勠力，校友匡扶，方得此盛世学林。

吾侪虽已振翮高飞，然心系杏坛，情牵泮水。今重莅故园，睹母校之鼎盛，沐师恩之浩荡，不禁心潮汹涌，感怀无极。愿母校继往圣之绝学，开来者之通途，再谱华章，永耀寰宇。更期诲泽绵长，多育邦国之桢干，为华夏之隆昌，民族之复兴，再铸伟业丰碑。

谨以此赋，敬献母校。值此百廿华诞，祈愿：文脉永续，骏业日新！

![](https://pic1.imgdb.cn/item/67dfee0e88c538a9b5c51861.jpg)